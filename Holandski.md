Dierbare broeders en zusters,

Wij begroeten jullie met een vreugdevolle kerstgroet:

Christus is geboren! Waarlijk is Hij geboren! Moge de vrede van God intrekken in onze harten en huizen, en moge de vreugde van de Ster van Bethlehem ons allen verlichten, zodat wij samen met engelen en herders kunnen uitroepen:
Eer aan God in de hoogste hemelen en vrede op aarde, in mensen een welbehagen!

De parochie van Emmen is en blijft een plek van samenkomst en gebed voor alle orthodoxe Serviërs en orthodoxe christenen, ongeacht tot welk volk ze behoren, in het bijzonder voor degenen die in de noordelijke provincies van het Koninkrijk der Nederlanden, evenals in het noordwesten van Duitsland wonen.

De liturgische activiteiten in de parochie vinden, zoals voorheen, maandelijks plaats. Desalniettemin zijn er aanzienlijke inspanningen en uitgebreide werkzaamheden verricht om het aantal parochianen te vergroten, onze kerkgebouwen in goede staat te houden, en onze administratie en financiën te organiseren in overeenstemming met zowel staats- als kerkelijke wetten.

Dankzij de inspanningen van goede mensen en de genade van God kunnen we met trots zeggen dat de parochie aanzienlijke vooruitgang heeft geboekt het afgelopen jaar:

•	Er is een nieuw kerkelijk bestuur gekozen;
•	Het buitenschrijnwerk is opnieuw geverfd;
•	Er zijn onderzoeken en werkzaamheden uitgevoerd om het fundament van het kerkgebouw te stabiliseren;
•	Het priesterlijk verblijf is gerealiseerd;
•	Er is een parochiale website en sociale media opgezet;
•	Alle noodzakelijke administratie is op orde gebracht, zodat de parochie transparant en in overeenstemming met alle staats- en kerkelijke wetten kan opereren.

Echter, de grootste vreugde en meest significante stap voorwaarts is de komst van een vaste parochiepriester, die in de pastorie van onze kerk zal wonen en regelmatige dagelijkse en zondagse liturgieën zal leiden. We zijn bijzonder verheugd en vereerd dat we, als God het wil, monnik Nikita mogen verwelkomen, een broeder van het klooster van Ostrog, die na zes jaar dienst in Latijns-Amerika naar onze parochie komt.

Naast het feit dat vader Nikita elke zondag en op feestdagen de Heilige Liturgie zal dienen en dagelijkse ochtend- en avondbidstonden zal leiden, zal hij ook de huizen van alle parochianen bezoeken en lezingen, workshops en spirituele gesprekken organiseren voor zowel kinderen als volwassenen.

Om deze kerk van ons tot een levende kerk te maken en om vader Nikita in staat te stellen zijn evangelisatiemissie en de missie van het behoud van de Servische taal en cultuur uit te voeren, is de hulp van elk van ons nodig.

De meest significante bijdrage aan de parochie is dat ieder van ons regelmatig deelneemt aan de liturgische diensten in deze kerk, dat we onze kinderen inschrijven voor godsdienstonderwijs en Servische taallessen, en dat we met ons werk, inzet, aanwezigheid, bijdragen, talenten en bovenal met geloof, hoop en liefde deelnemen aan het leven van onze kerk.

Daarnaast is het belangrijk dat elke werkende parochiaan maandelijks een parochiale bijdrage van 10€ betaalt, of meer indien mogelijk.

Regelmatige betaling van de parochiale bijdrage zorgt voor noodzakelijke stabiliteit van onze parochie, zowel financieel als administratief. Daarom vragen we allegenen die deze kerk als de hunne beschouwen om dit kleine offer te brengen, opdat ze grote zegeningen van God mogen ontvangen en zichzelf kunnen inschrijven op de lijst van weldoeners van de heilige kerk, waarvoor we bidden bij elke liturgie.

Onze eenheid is onze kracht, en het geloof in God en toewijding aan de Kerk van God zijn de garantie voor het voortbestaan en de bloei van ons allen als orthodoxe Serviërs die hier in den vreemde leven, ver weg van onze eeuwenoude haarden.

Moge de pasgeboren Christuskind aan jullie allen alle goeds schenken en elke zegen van God.

Met liefde in Christus begroeten wij jullie met een vreugdevolle kerstgroet:

Vrede van God! Christus is geboren! Waarlijk is Hij geboren!

Priester Krsto Stanisić en leden van het Kerkelijk Bestuur:

•	Dobrivoje Maksimović Bobi
•	Željko Đukić
•	Jasmina Šljubora
•	Tanja Skerlić
•	Sanja Jovanović
•	Slobodan Gavrić
•	Saška Kulić
•	Gordana Milošević
•	Spiro Mirčetić
•	Žarko Maravić
•	Ljubiša Grahovac
•	David Pojan
•	Predrag Berić
